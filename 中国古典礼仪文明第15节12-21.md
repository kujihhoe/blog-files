#### 尊于房戶之東，無玄酒，篚在南，實四爵，合𢀿。

**【注】無玄酒者，畧之也。夫婦酌於內尊，其餘酌於外尊。合𢀿，破匏也。四爵兩𢀿，凡六，為夫婦各三酳。一升曰爵。**

匏：切開的瓜

#### 主人爵弁、纁裳、緇袘，從者畢玄端，乘墨車，從車二乘，執燭前馬。

**【注】主人，壻也，婿為婦主。爵弁而纁裳，玄冕之次。大夫以上親迎冕服，冕服迎者，鬼神之，鬼神之者，所以重之親之。纁裳者，衣緇衣，不言衣與帶，而言袘者，空其文，明其與袘俱用緇。袘謂緣，袘之言施，以緇緣。裳，象陽氣下施。從者，有司也。乘，貳車從行者也。畢猶皆也。墨車，漆車，士而乘墨車，攝盛也。執燭前馬，使徒役持炬火居前炤道。**

去親迎，士爵弁，大夫冕服，非常重視。有司從者都是玄端。

攝盛：平時去宗廟也不用墨車。

燭：火炬

緇衣：黑邊

【袘】<v>韻會</v>音易。裳下緣也。

【夏】五色曰夏。<v>書·禹貢</v>羽畎夏翟。註：羽畎，羽山之谷。夏翟，雉具五色中旌旄之飾。<v>周禮·春官·𣑱人之職</v>秋𣑱夏。服車五乘，孤乘夏篆，卿乘夏縵，蓋取諸此。

#### 婦車亦如之，有裧。

**【注】亦如之者，車同等。士妻之車，夫家共之。大夫以上嫁女，則自以車送之。裧車，裳幃，<v>周禮</v>謂之容，車有容則固有葢。**

此時還不能跟婿一輛車。裧：圍著的東西。

#### 至于門外。

**【注】婦家大門之外。**

#### 主人筵于戶西，西上，右几。

**【注】主人，女父也。筵為神布席。**

#### 女次，純衣，纁袡，立于房中，南面。

【注】次，首飾也，今時髲也。《周禮》追師掌為副編次。純衣，絲衣。女從者畢袗玄，則此亦玄矣。袡，亦緣也，袡之言任也，以纁緣其衣，象陰氣上任也。凡婦人不常施袡之衣，盛。昬禮為此服，《喪大記》曰「復衣不以袡」，明非常。

黑色紅邊

#### 姆纚笄，宵衣，在其右。

【注】姆，婦人年五十無子出，而不復嫁，能以婦道教人者，若今時乳母矣。纚，縚髮。笄，今時簪也。纚，亦廣充幅，長六尺。宵讀為詩，素衣朱綃之綃。魯詩以綃為綺屬也。姆亦玄衣以綃為領，因以為名，且相別耳。姆在女右，當詔以婦禮。

七出之一：無子出。

乳母：就是保姆。

#### 女從者畢袗玄，纚笄被顈黼在其後。

【注】女從者，謂姪娣也。詩云「諸娣從之，祁祁如雲。」袗，同也。同玄者，上下皆玄。顈，襌也。詩云「素衣朱襮」，《爾雅》云黼領謂之襮周禮曰白與黑謂之黼天子諸侯后夫人狄衣卿大夫之妻剌黼以為領如今偃領矣士妻始嫁施襌黼於領上假盛飾耳言被明非常服

一般認為士婚沒有姪娣。

#### 主人玄端，迎于門外，西面再拜。賔東面荅拜。

【注】賔，壻。

#### 主人揖入。賔執鴈，從至于庿門。揖入，三揖，至于階，三讓。主人升，西面。賔升，北面奠鴈，再拜稽首，降出，婦從降自西階。主人不降送。

【注】賔升，奠鴈拜。主人不荅明主為授女耳。主人不降送，禮不參。

#### 壻御婦車，授綏，姆辭不受。

【注】壻御者，親而下之。綏，所以引升車者。僕人之禮，必授人綏。

#### 婦乘以几姆加景乃驅御者代

【注】乘以几者尚安舒也。景之制，蓋如明衣，加之以為行道禦塵令衣鮮明也。景亦明也。驅，行也。行車輪三周。御者乃代壻今文景作憬

#### 壻乘其車，先俟于門外。

【注】壻車在大門外，乘之先者，道之也。男率女，女從男，夫婦剛柔之義自此始也。俟，待也。門外，壻家大門外。

#### 婦至主人揖婦，以入。及寢門，揖入，升自西階。媵布席于奧。夫入于室，即席。婦尊西，南面。媵御沃盥交。

【注】升自西階，道婦入也。媵，送也，謂女從者也。御當為訝，訝，迎也，謂壻從者也。媵沃壻盥於南洗，御沃婦盥於北洗。夫婦始接，情有廉恥，媵御交道其志。

意思可能是送親的給婿洗，迎親的給婦洗，完了要告訴對方的心意。御有可能是女性。

西邊室，奧是室西南角。

#### 賛者徹尊幂，舉者盥出，除幂，舉鼎入陳于阼階南，西面，北上，匕俎從設。

【注】執匕者，執俎者，從鼎而入，設之匕，所以別。出，牲體也。俎，所以載也。

#### 北面載執而俟。

【注】執俎而立，俟豆先設。

#### 匕者逆退，復位于門東，北面西上。

【注】執匕者事畢逆退由便，至此乃著其位，畧賤也。

#### 賛者設醬于席前，菹醢在其北，俎入設于豆東魚次腊特于俎北。

【注】豆東菹醢之東

#### 賛設黍于醬東稷在其東，設湆于醬南。

【注】饌，要方也。

#### 設對醬于東

【注】對醬婦醬也設之當特俎

#### 菹醢在其南北上設黍于腊北其西稷設湆于醬北御布對席賛啓會卻于敦南對敦于北

【注】啓發也今文啓作開古文卻為綌

#### 賛告具，揖婦，即對筵，皆坐。皆祭，祭薦黍稷肺。

【注】賛者西面告饌具也。壻揖婦，使即席，薦菹醢。

#### 賛爾黍，授肺脊，皆食，以湆醬，皆祭，舉食，舉也。

【注】爾，移也，移置席上，便其食也。皆食，食黍也。以，用也。用者，謂啜湆𠯗醬。古文黍作稷。

#### 三飯卒食。

【注】卒，已也。同牢示親，不主為食，起三飯而成禮也。

#### 賛洗爵酌酳主人，主人拜受賛，戶內北面荅拜，酳婦亦如之，皆祭。

【注】酳，漱也。酳之言演也安也。漱所以絜口，且演安其所食。酳酌內尊。

#### 賛以肝從，皆振祭，嚌肝，皆實于菹豆。

【注】肝，肝炙也。飲酒，冝有肴以安之。

振祭：甩一下掉下來一點就算祭了。

#### 卒爵皆拜賛荅拜受爵再酳如初，無從。三酳用𢀿，亦如之。

【注】亦無從也

#### 賛洗爵酌于戶外，尊入戶西，北面，奠爵。拜，皆荅拜，坐祭卒爵，拜，皆荅拜，興。

【注】賛酌者自酢也

#### 主人出婦復位

【注】復尊西南面之位

#### 乃徹于房中，如設于室，尊否。

【注】徹，室中之饌，設于房中，為媵御餕之。徹尊不設，有外尊也。

夫婦吃完了，搬到房中，媵和御繼續吃。

#### 主人說服于房，媵受。婦說服于室，御受。姆授巾。

【注】巾，所以自絜淸。今文說皆作稅。

主人到房中脫掉外衣，給送親的媵。女方在室中脫掉外衣，給迎親的。

#### 御衽于奧，媵衽良席，在東，皆有枕，北止。

【注】衽，臥席也。婦人稱夫曰良孟子曰將見良人之所之止足也古文止作趾。

夫席在東，婦席在西，腳朝北，枕頭在南。

#### 主人入，親說婦之纓。

【注】入者從房還入室也。婦人十五許嫁笄而禮之，因著纓，明有繫也。蓋以五采為之，其制未聞。

#### 燭出。

【注】昬禮畢，將臥息。

#### 媵餕主人之餘，御餕婦餘，賛酌外尊，酳之。

【注】外尊，房戶外之東尊。

#### 媵，侍于戶外，呼則聞。

【注】為尊者有所徵求。今文侍作待。

---

婚禮當晚就結束了。

#### 夙興，婦沐浴，纚笄宵衣，以俟見。

【注】夙，早也。昬，明日之晨。興，起也。俟，待也，待見於舅姑寢門之外。古者命士以上，年十五，父子異宮。

#### 質明，賛見婦于舅姑。席于阼。舅即席，席于房外南面，姑即席。

【注】質，平也。房外，房戶外之西。古文舅皆作咎。

#### 婦執笲棗栗自門入，升自西階，進，拜奠于席。

【注】笲，竹器而衣者，其形蓋如今之筥𦳰蘆矣。進拜者進東面乃拜奠之者，舅尊，不敢授也。

#### 舅坐撫之，興，荅拜，婦還，又拜。

【注】還又拜者，還於先拜處。拜婦人，與丈夫為禮，則俠拜。

#### 降階受笲腶脩升進北面拜，奠于席姑坐舉以興拜授人

【注】人，有司。姑執笲以起，荅婦拜，授有司，徹之。舅則宰徹之。

#### 賛醴婦

【注】醴當為禮賛禮婦者以其婦道新成親厚之

#### 席于戶牖閒。

【注】室戶西，牖東，南面位。

#### 側尊甒醴于房中，婦疑立于席西。

**【注】疑，正立，自定之貌。**

正立，到底是止還是正，不確定。

#### 賛者酌醴加柶面枋出房席前北面婦東面拜受賛西階上北面拜送婦又拜薦脯醢

【注】婦東面拜賛北面荅之變于丈夫始冠成人之禮。

#### 婦升席，左執觶，右祭脯醢，以柶祭醴三，降席，東面坐，啐醴，建柶興拜，賛荅拜，婦又拜，奠于薦東北面坐，取脯降出，授人于門外。

【注】奠于薦東升席奠之，取脯降出，授人親徹，且榮得禮，人謂婦氏人。

#### 舅姑入于室，婦盥饋。

【注】饋者，婦道既成，成以孝養。

#### 特豚合升，側載，無魚腊，無稷，並南上，其他如取女禮。

【注】側載者，右胖載之舅俎，左胖載之姑俎。異尊卑，並南上者，舅姑共席于奧，其饌各以南為上，其他謂醬湆菹醢，女謂婦也。如取婦禮同牢時，今文並當作併。

#### 婦賛，成祭，卒食，一酳無從。

【注】賛，成祭者。授處之。今文無成也。

#### 席于北墉下。

【注】墉，牆也。室中北牆下。

#### 婦徹設席前，如初，西上，婦餕，舅辭，易醬。

【注】婦餕者，即席將餕也。辭易醬者，嫌淬汙。

#### 婦餕姑之饌。御賛祭豆黍肺，舉肺脊，乃食，卒，姑酳之，婦拜受，姑拜送，坐祭，卒爵，姑受奠之。

【注】奠之，奠于篚。

#### 婦徹于房中，媵御餕，姑酳之，雖無娣，媵先，於是與始飯之錯。

【注】古者嫁女必姪娣，從謂之媵。姪，兄之子，娣，女弟也。娣尊姪卑。若或無娣，猶先媵容之也。始飯，謂舅姑。錯者，媵餕舅餘，御餕姑餘也。古文始為姑。

#### 舅姑共饗婦，以一獻之禮。舅洗于南洗，姑洗于北洗，奠酬。

【注】以酒食勞人曰饗南洗在庭北洗在北堂設兩洗者獻酬酢以絜淸為敬奠酬者明正禮成不復舉凡酬酒皆奠於薦左不舉其燕則更使人舉爵

#### 舅姑先降自西階，婦降自阼階。

【注】授之室，使為主，明代己。

「著代」

#### 歸婦俎于婦氏人。

【注】言俎則饗禮。有牲矣。婦氏人，丈夫送婦者。使有司歸以婦俎。當以反命於女之父母，明其得禮。

#### 舅饗送者，以一獻之禮，酬以束錦。

【注】送者，女家有司也。爵至酬賔又從之以束錦，所以相厚。古文錦皆為帛。

#### 姑饗婦人送者，酬以束錦。

【注】婦人送者，隷子弟之妻妾，凡饗速之。

婆婆給女性送親的

#### 若異邦，則贈丈夫送者以束錦。

【注】贈，送也。就賔館。
