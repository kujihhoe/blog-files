### 丧中冠子取妇议

斬衰：子為父，父為嫡長子，期年加隆為三年。

齊衰：父為子

大功：長殤 16—19 歲，中殤 12—15 歲

小功：下殤 8—11 歲

緦麻（三個月）

無服：無服之喪 1—7 歲

袒免 dàn wèn

《雜記下》

> 大功之末（三月卒哭之後），可以冠子（可以對自己的兒子行冠禮），可以嫁子。父小功（七個月）之末，可以冠子，可以嫁子，可以娶婦。己雖小功，旣卒哭，可以冠、取妻。下殤之小功則不可。
>
> 鄭注：此皆謂可用吉禮之時，父大功卒哭，而可以冠子嫁子；小功卒哭，而可以取婦。己大功卒哭，而可以冠子，小功卒哭，而可以取妻。必偕祭乃行也。下殤小功齊衰之親除喪，而後可為昬禮。凡冠者，其時當冠，則因喪而冠之。

經：父有大功，子不能娶婦。

經典中三月廟見。

從三月改成三日，拜時。

《通典》「周丧不可嫁女娶妇议」

> 晋惠帝元康二年，司徒王浑奏云 ： 「前以冒丧婚娶，伤化悖礼，下十六州推举，今本州岛中正各有言上。太子家令虞浚有弟丧，嫁女拜时；镇东司马陈湛有弟丧，嫁女拜时；上庸太守王崇有兄丧，嫁女拜时；夏侯俊有弟子丧，为息（兒子）恒纳妇，恒无服；国子祭酒邹湛有弟妇丧，为息蒙娶妇拜时，蒙有周服；给事中王琛有兄丧，为息棱娶妇拜时，并州刺史羊暨有兄丧，为息明娶妇拜时；征西长史牵昌有弟丧，为息彦娶妇拜时。湛职儒官，身虽无服，据为婚主。按礼『大功之末可以嫁子，小功之末可以娶妇』。无齐縗嫁娶之文，亏违典宪，宜加贬黜，以肃王法。請台免官，以正清议。」尚书符下国子学处议。——一下罷了那麼多大官

家族太大，就經常要服喪。

> 晋御史中丞<u>高崧</u>有从弟丧（應該是大功），在服末欲为儿婚，书访（寫信給他）尚书范汪曰： 「己有小功丧，则父便应有大功丧。以义例推之，小功卒哭可以娶妻，则大功卒哭可以娶妇邪？」范答曰：「按礼大功之末，可以冠子嫁子。此于子已为无服也。以己尚在大功丧中，犹未忍为子娶妇，近于欢事也。故于冠子嫁子则可，娶妇则不可矣。已有緦麻之丧，于祭亦废，婚亦不通矣，况小功乎！」崧又曰： 「礼，己虽小功，既卒哭，可以娶妻。己有小功，则父有大功。己既小功卒哭可娶妻，则父大功卒哭可娶妇，将不嫌邪？」汪曰： 「五服之制，各有月数，月数之内，自无吉事，故曰縗麻非所以接弁冕也。杂记曰大功之末可以嫁子，小功之末可以娶妇。按大功之末， 犹未忍为子娶妇，小功之末，乃为子娶耳。而下章云己虽小功，卒哭，可冠、娶妻也。二文诚为相代，寻此旨，为男女失时或继嗣未立者耳，非通例也。礼，男三十而娶，女二十而嫁。至于仲春会男女，便云于此时也，奔者不禁。此亦是权礼，非经常之典也。」崧又访于江彪，彪答曰： 「按大功之末可以嫁子，小功之末可以娶妇。又己小功卒哭，可以娶妻。此悉是明文正例，当不如范语。为此议者，皆于为婚之主也。娶妇则父为主，娶妻则己为主，故父大功之末不得行此嘉礼，至于己小功之末则可行之。又礼称娶妻，则是无父之正文。谓大功之末娶妇，于礼例犹尚不安。今所为者重，所亏者轻。又准时人由来之比，自不致嫌。」于是崧依议为儿婚。

父有大功，是否是子有小功的充要條件？特殊情況下，比如為自己出嫁的姐妹/女兒，都是大功。

江彪：取婦，父親是昏主；取妻，己是昏主。硬編出一個歪理。

### 养子为后议

> 东晋成帝咸和五年，散骑侍郎<u>贺乔</u>妻<u>于氏</u>上表云：    
> 妾昔初奉醮归于贺氏，胤嗣不殖，母兄群从以妾犯七出，数告贺氏求妾还。妾姑<u>薄氏</u>过见矜愍，无子归之天命，婚姻之好，义无绝离，故使夫<u>乔</u>，多立侧滕。<u>乔</u>仲兄<u>群</u>哀妾之身，恕妾之志，数谓亲属曰： 「<u>于</u>新妇不幸无子，若<u>群</u><u>陶</u>新妇生前男，以后当以一子与之。」<u>陶氏</u>既产<u>澄</u>、<u>馥</u>二男，其后子<u>辉</u>在孕，<u>群</u>即白<u>薄</u>： 「若所育是男，以乞新妇。」妾敬诺拜赐，先为衣服，以待其生。辉生之日，洗浴断臍，妾即取还，服药下乳以乳之。陶氏时取孩抱，群恒诃止，婢使有言其本末者，群辄责之，诚欲使子一情以亲妾，而绝本恩于所生。辉百余日，无命不育，妾诚自悲伤，为之憔悴，姑长上下，益见矜怜。群续复以子<u>率</u>，重见镇抚，妾所以讫心尽力，皆如养辉，故<u>率</u>至于有识，不自知非妾之子也。
>
> 率生過周，而喬妾張始生子纂，於時群尚平存，不以為疑（不覺得這有什麼問題）。原薄及群以率賜妾之意，非惟以續嶠之嗣，乃以存妾之身（不是為了繼嗣，是為了確認自己在家的合法性），妾所以得終奉烝嘗於賀氏，緣守群信言也。率年六歲，纂年五歲，群始喪亡。其後言語漏洩（別人說閒話被聽到了），而率漸自嫌為非妾所生。率既長，與妾九族內外修姑姨之親而白談者，或以喬既有纂，其率不得久安為妾子，若不去，則是與為人後。去年，率即歸還陶氏。喬時寢疾，曰：「吾母、兄平生之日所共議也，陌上遊談之士，遽能深明禮情？當與公私共論正之。」尋遂喪亡。率既年小，未究大義，動於游言，無以自處。妾亦婦人，不達典儀，唯以聞於先姑，謂妾養率以為己子，非所謂人後也。妾受命不天，嬰此煢獨，少訖心力，老而見棄，曾無蜾蠃式穀之報，婦人之情，能無怨結？謹備論其所不解六條，其所疑十事如左：夫禮所謂為人後者，非養子之謂。而世之不深按禮文，恆令此二事以相疑亂，處斷所以大謬也。凡言後者，非並時之稱，明死乃至喪，生不先養。今乃以生為人子，亂於死為人後，此妾一不解也。今談者以喬自有纂，不嫌率還本也。原此失禮為後之意，傳曰：「為人後者孰後？後大宗也。」今喬上非大宗，率不為父後，何繫於有纂與無纂乎？此妾二不解也。夫以支子後大宗者，為親屬既訖，無以序昭穆、列親疏，故繫之以宗，使百代不遷，故有立後之制。今以兄弟之子，而比之族人之子後大宗，此妾三不解也。凡為後者，降其本親一等，以成人之性，奉父母之命，而出身於彼，豈不異嬰孩之質，受成長於人，不識所生，惟識所養者乎？鄙諺有之曰：「黃雞生卵，烏雞伏之；但知為烏雞之子，不知為黃雞之兒。」此言雖小，可以喻大。今以義合之後，比成育之子，此妾四不解也。禮傳曰：為人後者為所後祖父母、妻、妻之父母、昆弟、昆弟之子，若子。若子者，義比於子而恩非子也，故曰為後者異於為子也。今乃以為後之公義，奪育養之至恩，此妾五不解也。與為人後者，自謂大宗無後，族人又既已選支子為之嗣矣。今人之中，或復重為之後，後人者不二之也，自非徇爵，則必貪財，其舉不主於仁義，故尤之也。非謂如率為嫡長先定，庶少後生，而當以為譏。此妾六不解也。妾又聞父母之於子，生與養其恩相半，豈胞胎之氣重而長養之功輕？孔子曰：「子生三年，然後免於父母之懷，故服三年。」詩曰：「父兮生我，母兮鞠我，拊我畜我，長我育我，顧我復我，出入腹我，欲報之德，昊天罔極。」凡此所嘆，皆養功也。螟蛉之體，化於蜾蠃；班氏之族，乳虎紀焉。由此觀之，哺乳之義，參於造化也。今率雖受四體於陶氏，而成髮膚於妾身。推燥居濕，分肌損氣，二十餘年，已至成人，豈言在名稱之閒，而忘成育之功？此妾一疑也。夫人道之親，父子、兄弟、夫妻，皆一體也。其義，父子，首足也；兄弟，四體也；夫妻，判合也。夫惟一體之親，故曰兄弟之子猶己子，故以相字也。今更以一體之親，擬族人之疏；長養之實，比出後之名：此妾二疑也。夫子之於父母，其情一也。而有以父之尊，厭母之親；以父之故，斷母之恩；以父之命，替母之禮：其義安取？蓋取尊父命也。凡嫡庶不分，惟群所立，是君命制於臣也。慈母如母，生死弗怠，是父命之行於子也。妾之母率，尊命則由群之成言，本義則喬之猶子，計恩則妾之懷抱。三者若此，而今棄之，此妾三疑也。諸葛亮無子，取兄瑾子喬為子。喬本字仲慎，及亮有子瞻，以喬為嫡，故改字伯松，不以有瞻而遣喬也。蓋以兄弟之子猶己子也。陳壽云：「喬卒之後，諸葛恪被誅，絕嗣，亮既自有後，遣喬子攀還⋯⋯

- 蜾蠃亞科是胡蜂科五個亞科之中生物多樣性最高的一個 [↩](https://zh.wikipedia.org/zh-hant/%E8%9C%BE%E8%A0%83%E4%BA%9E%E7%A7%91)

最後的結果：沒能要回來賀率，因為不是生母，沒有明確的父母之命讓他為人後。

《隋書劉子翊》：晉鎮南將軍羊祜無子，取弟子伊爲子。祜薨，伊不服重。祜妻表聞，伊辭曰：

- 「與為人後」：
- 《禮記射義》射至於司馬，使子路執弓矢出延射，曰「賁軍之將亡國之大夫與為人後者不入其餘皆入」蓋去者半，入者半。〔先行飲酒禮將射乃以司正為司馬子路執弓矢出延射則為司射也延進也出進觀者欲射者也賁讀為僨僨猶覆敗也亡國亡君之國者也與猶奇也後人者一人而已既有為者而往奇之是貪財也子路陳此三者而觀者畏其義則或去也延或為誓
- 孔子家語觀鄕射王肅注：人已有後，又為人後

《唐律疏議·戶婚·養子舍去》：諸養子，所養父母無子而舍去者，徒二年。若自生子及本生無子，欲還者聽之。

若養父母沒有生子，不能離開。

古代徒刑：勞作。

漢宣帝是最早的為人後的皇帝。

武帝

戾太子        昭帝

史皇孫

宣帝