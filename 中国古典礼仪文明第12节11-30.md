> 四級標題爲經文，〔六角括號〕中的爲鄭玄注文。

#### 陳服于房中，西墉下，東領，北上。

〔墉，牆。〕

衣服的領子朝東邊。

#### 爵弁服：纁裳，純衣，緇帶，韎韐。

〔此與君祭之服。《雜記》曰「士弁而祭於公。」爵弁者，冕之次，其色赤而微黑，如爵頭然；或謂之緅；其布三十升。纁裳，淺絳裳。凡染絳，一入謂之縓，再入謂之頳，三入謂之纁；朱則四入與？純衣，絲衣也。餘衣皆用布，唯冕與爵弁服用絲耳。先裳後衣者，欲令下近緇，明衣與帶同色。韎韐，縕韍也。士縕韍而幽衡，合韋為之。士染以茅蒐，因以名焉。今齊人名蒨為韎韐。韍之制似韠，冠弁者不與衣陳，而言於上，以冠名服耳。今文纁皆作熏。〕

爵通鵲，鵲頭赤而微黑。

#### 皮弁服：素積，緇帶，素韠。

〔此與君視朔之服也。皮弁者，以白鹿皮為冠，象上古也。積猶辟也。以素為裳，辟蹙其要中，皮弁之衣用布亦十五升，其色象焉。〕

從上到下、韠都是白的，腰帶黑的。

#### 玄端：玄裳、黃裳、雜裳可也；緇帶，爵韠。

〔此莫夕於朝之服。玄端即朝服之衣易其裳耳。上士玄裳，中士黃裳，下士雜裳。雜裳者，前玄後黃。《易》曰「夫玄黃者，天地之雜色，天玄而地黃。」士皆爵韋為韠，其爵同。不以玄冠名服者，是為緇布冠陳之。《玉藻》曰「韠，君朱，大夫素，士爵韋。」〕

玄端是最常見的。衣是黑的，裳有黑、黃、雜三種。玄端是把朝服的裳換了。

#### 緇布冠：缺項，青組纓屬于缺。緇纚廣終幅，長六尺。皮弁笄、爵弁笄、緇組紘、纁邊同篋。

〔缺讀如有頍者，弁之頍。緇布冠無笄者，著頍圍髮際結項中，隅為四綴，以固冠也。項中有𦁐，亦由固頍為之耳。今未冠笄者，著卷幘，頍象之所生也。滕薛名蔮為頍。屬猶著。纚，今之幘梁也。終，充也。纚，一幅長六尺，足以韜髮而結之矣。笄，今之簪。有笄者，屈組為紘，垂為飾；無笄者，纓而結其絛。纁邊，組側赤也。同篋，謂此上凡六物。隋方曰篋。〕

缺項：下巴拴住帽子的繩子。

#### 櫛實于簞。

〔簞，笥也。〕

#### 蒲筵二在南。

〔筵，席也。〕

#### 側尊一甒，醴在服北。有篚實勺、觶、角柶。脯醢南上。

〔側猶特也，無偶曰側，置酒曰尊，側者無玄酒。服北者，纁裳北也。篚，竹器，如笭者。勺，尊升所以𠠘酒也。爵三升曰觶。柶狀如匕，以角為之者，欲滑也。南上者，篚次尊，籩豆次篚。古文甒作廡。〕

#### 爵弁、皮弁、緇布冠各一匴，執以待于西坫南，南面，東上。賔升則東面。

〔爵弁者，制如冕，黑色，但無繅耳。《周禮》王之皮弁會五采玉璂，象邸玉笄。諸侯及孤卿大夫之冕、皮弁，各以其等為之。則士之皮弁又無玉象邸飾。緇布冠，今小吏冠其遺象也。匴，竹器名，今之冠箱也。執之者，有司也。坫在堂角。古文匴作纂，坫作襜。〕

匴：裝帽子的箱子。

#### 主人玄端、爵韠，立于阼階下。直東序，西面。

〔玄端，士入廟之服也。阼猶酢也。東階，所以荅酢賔客也。堂東西牆謂之序〕

#### 兄弟畢袗玄，立于洗東，西面，北上。

〔兄弟，主人親戚也。畢猶盡也；袗，同也。玄者，玄衣玄裳也，緇帶、韠。位在洗東，退於主人。不爵韠者，降於主人也。古文袗為均也。〕

主人兄弟都是一身黑。主人玄端爵弁。

#### 擯者玄端，負東塾。

〔東塾，門內東堂。負之，北面。〕

負：背對。

#### 將冠者采衣、紒，在房中，南面。

〔采衣，未冠者所服。《玉藻》曰「童子之節也。緇布衣，錦緣、錦紳并紐，錦束髮，皆朱錦也。」紒，結髮。古文紒為結。〕

#### 賔如主人服，賛者玄端，從之立于外門之外。

〔外門，大門外。〕

#### 擯者告。

〔告者，出請入告。〕

出去，再回來，告訴主人賔來了。

#### 主人迎出門左，西面再拜，賔荅拜。

〔左，東也。出以東為左，入以東為右。〕

#### 主人揖賛者。與賔揖。先入。

〔賛者賤，揖之而已。又與賔揖，先入道之。賛者隨賔。〕

#### 每曲揖。

〔周左宗庿。入外門，將東曲，揖；直庿，將北曲，又揖。〕

每次拐彎要作揖。

#### 至于庿門，揖入。三揖。至于階，三讓。

〔入門，將右曲揖，將北曲揖，當碑揖。〕

#### 主人升，立于序端，西面。賔西序東面。

〔主人、賔俱升，立相鄉。〕

兩人相向而立是鄭玄補充的，經文沒有明確說明。

鄭玄：兩人相向而立，考慮「著代」，父子二人都不在中心，因為兒子未來會取代父親成為主人。

敖繼公：禮不叁，不能讓父親介入禮儀空間。

#### 賛者盥于洗西，升，立于房中。西面，南上。

〔盥於洗西。由賔階升也。立于房中，近其事也。南上，尊於主人之賛者。古文盥皆作浣。〕

#### 主人之賛者筵于東序，少北，西面。

〔主人之賛者，其屬中士若下士。筵，布席也。東序，主人位也。適子冠於阼，少北，辟主人。〕

「若」：或者

#### 將冠者出房，南面。

〔南面，立于房外之西，待賔命。〕

#### 賛者奠纚、笄、櫛于筵南端。

〔賛者，賔之賛冠者也。奠，停也。古文櫛為節。〕

#### 賔揖將冠者。將冠者即筵坐。賛者坐櫛、設纚。

〔即，就設施。〕

給他梳頭、綁頭髮。

#### 賔降，主人降。賔辭，主人對。

〔主人降為賔將盥，不敢安位也。辭、對之辭未聞。〕

辭什麼？1、辭主人降，讓主人不用下來。2、辭不能冠。

#### 賔盥卒，壹揖壹讓，升。主人升，復初位。

〔揖讓皆壹者，降於初。古文壹皆作一。〕

#### 賔筵前坐，正纚。興，降西階一等。執冠者升一等，東面授賔。

〔正纚者將加冠，冝親之。興，起也。降，下也。下一等，升一等，則中等相授。冠，緇布冠也。〕

樓梯一共三級，在中間一級。

#### 賔右手執項，左手執前，進容。乃祝坐如初。乃冠。興，復位。賛者卒。

〔進容者，行翔而前鶬焉。至則立，祝坐如初。坐筵前。興，起也。復位，西序東面。卒謂設缺項結纓也。〕

#### 冠者興。賔揖之。適房，服玄端、爵韠。出房南面。

〔復出房南面者，一加禮成。觀眾以容體。〕

#### 賔揖之，即筵坐櫛設笄。賔盥正纚如初。降二等受皮弁。右執項，左執前，進祝，加之如初，復位。賛者卒紘。

〔如初，為不見者言也。卒紘，謂繫屬之。〕