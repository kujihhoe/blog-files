#### 興，賔揖之。適房，服素積、素韠容，出房，南面。

〔容者，再加彌成，其儀益繁。〕

#### 賔降三等，受爵弁，加之。服纁裳、韎韐，其他如加皮弁之儀。

〔降三等下至地他謂卒紘容出〕

#### 徹皮弁、冠櫛、筵，入于房。

〔徹者賛冠者主人之賛者為之〕

#### 筵于戶西，南面。

〔筵主人之賛者戶西室戶西〕

#### 賛者洗于房中。側酌醴，加柶覆之，面葉。

〔洗，盥而洗爵者。昬禮曰：房中之洗在北堂，直室東隅。篚在洗東，北面盥。側酌者，言無為之薦者。面，前也。葉，柶大端。賛酌者，賔尊，不入房。古文葉為擖。〕

柶：盛酒的大杓子

#### 賔揖冠者，就筵，筵西，南面。賔受醴于戶東，加柶，面枋，筵前，北面。

〔戶東室戶東今文枋為柄〕

#### 冠者筵西拜，受觶。賔東面荅拜。

〔筵西拜，南面拜也。賔還荅拜於西序之位。東面者，明成人與為禮，異於荅主人。〕

鄭玄：賔和主人相對，嫌賔拜主人，所以上文敖繼公說的，要把主人和賔錯開。

鄭玄時代沒有禮圖，敖繼公是禮圖思維。

#### 薦脯醢

〔賛冠者也〕

#### 冠者即筵坐，左執觶，右祭脯醢，以柶祭醴三。興，筵末坐。啐醴，建柶。興，降筵坐，奠觶，拜，執觶。興，賔荅拜。

〔建柶扱柶於醴中其拜皆如初古文啐為呼〕

祭脯醢：吃飯之前要祭，感謝先人創造了這種食物。

啐：喝一小口。卒爵：喝光。

面南的時候，筵末：西端，筵首：東端。

#### 冠者奠觶于薦東，降筵，北面坐，取脯，降自西階，適東壁，北面，見于母。

〔薦東，薦左。凡奠爵，將舉者於右，不舉者於左。適東壁者，出闈門也。時母在闈門之外，婦人入庿由闈門。〕

對鄭玄來說，母在東壁外的何處並不重要。對後人來說，要在圖像上考慮什麼路徑最短。

#### 母拜受，子拜送，母又拜。

〔婦人於丈夫，雖其子猶俠拜。〕

母親接受了送來的乾肉。母兩拜，子一拜。

漢代，沒有人對俠拜提出意見。唐宋以後纔出現意見。母的地位在魏晉南北朝以後有了很大提升。

不過，母的第一次拜是對賔送的乾肉的感謝，而非對子。

#### 賔降，直西序，東面。主人降，復初位。

〔初位，初至階讓升之位。〕

#### 冠者立于西階，東南面，賔字之。冠者對。

〔對，應也。其辭未聞〕

#### 賔出，主人送于庿門外。

〔不出外門將醴之〕

#### 請醴賔，賔禮辭許，賔就次。

〔此醴當作禮。禮賔者，謝其自勤勞也。次，門外更衣處也，以帷幕簟席為之。〕

#### 冠者見於兄弟，兄弟再拜，冠者荅拜。見賛者，西面拜，亦如之。

〔見賛者西面拜則見兄弟東面拜賛者後賔出〕

是主人的兄弟。

#### 入見姑𡛷，如見母。

〔入，入寢門也。庿在寢門外。如見母者，亦北面，姑與𡛷亦俠拜也。不見妹，妹卑。〕

#### 乃易服。服玄冠、玄端、爵韠，奠摯，見于君。遂以摯見於鄉大夫、鄉先生。

〔易服，不朝服者，非朝事也。摯，雉也。鄉先生，鄉中老人為卿大夫致仕者。〕

去見自己國家的君主，去報名，表明自己可以任用了。

鄉大夫：諸侯國三鄕，負責本鄕的政教。如果改成「卿大夫」，就要見本國所有的卿大夫，範圍太大了。

#### 乃醴賔以壹獻之禮。

〔壹獻者，主人獻賔而已。即燕，無亞獻者，獻酢酬。賔、主人各兩爵而禮成。《特牲》、《少牢饋食》之禮獻尸此其類也。士禮一獻，卿大夫三獻。禮賔，不用柶者，泲其醴。《內則》曰「飲，重醴淸糟，稻醴淸糟，黍醴淸糟，粱醴淸糟。凡醴，事質者用糟，文者用淸。」〕

#### 主人酬賔束帛儷皮。

〔飲賔客而從之以財貨曰酬，所以申暢厚意也。束帛，十端也。儷皮，兩鹿皮也。古文儷為離。〕

#### 賛者皆與賛冠者為介

〔賛者眾賔也，皆與亦飲酒為眾賔介賔之輔以賛為之尊之飲酒之禮賢者為賔其次為介〕

#### 賔出，主人送于外門外，再拜，歸賔俎。

〔一獻之禮有薦有俎，其牲未聞。使人歸諸賔家也。〕



----

鄭玄：以後是夏殷禮，之前是周禮。後人稱為醴法——醮法。

#### 若不醴，則醮用酒。

〔若不醴謂國有舊俗可行聖人用焉不改者也。《曲禮》曰君子行禮不求變俗。祭祀之禮、居喪之服、哭泣之位，皆如其國之故，謹脩其法而審行之。是酌而無酬，酢曰醮醴亦當為禮。〕

#### 尊于房戶之間，兩甒有禁。玄酒在西，加勺，南枋。

〔房戶間者房西室戶東也。禁，承尊之器也。名之為禁者，因為酒戒也。玄酒，新水也。雖今不用，猶設之，不忘古也。〕

#### 洗有篚，在西，南順。

〔洗，庭洗，當東榮，南北以堂深。篚亦以盛勺觶陳於洗西南順北為上也〕

南順：以北為上。

#### 始加，醮用脯醢。賔降，取爵于篚，辭降，如初，卒洗，升酌。

〔始加者言一加一醮也。加冠於東序醮之於戶西同耳始醮亦薦脯醢賔降者爵在庭酒在堂將自酌也辭降如初如將冠時降盥辭主人降也凡薦出自東房〕

#### 冠者拜受賔荅拜如初

〔賛者筵於戶西賔升揖冠者就筵乃酌冠者南面拜受賔授爵東面荅拜如醴禮也於賔荅拜賛者則亦薦之〕

#### 冠者升筵坐左執爵右祭脯醢祭酒興筵末坐啐酒降筵，拜賔荅拜冠者奠爵于薦東立于筵西。

〔冠者立俟賔命賔揖之則就東序之筵〕

#### 徹薦爵筵尊，不徹。

〔徹薦與爵者辟後加也不徹筵尊三加可相因由便也〕

#### 加皮弁如初儀。再醮，攝酒，其他皆如初。

〔攝猶整也。整酒謂撓之今文攝為聶〕

攝：攪拌。

#### 加爵弁如初儀。三醮有乾肉折俎，嚌之，其他如初。北面取脯，見于母。

〔乾肉牲體之脯也折其體以為俎嚌嘗之〕

#### 若殺，則特豚載合升離肺實于鼎，設扃鼏。

〔特豚，一豚也。凡牲，皆用左胖。煮於鑊曰亨，在鼎曰升，在俎曰載，載合升者，明亨與載皆合左右胖。離，割也。割肺者，使可祭也，可嚌也。今文扄為鉉，古文鼏為密。〕

#### 始醮如初。

〔亦薦脯醢徹薦爵筵尊不徹矣〕

#### 再醮。兩豆：葵菹、蠃醢，兩籩：栗、脯。

〔蠃醢螔蝓醢今文蠃為蝸〕

葵菹：葵菜汁。蠃醢：蝸牛醬。

#### 三醮攝酒如再醮加俎嚌之皆如初。嚌肺。

〔攝酒如再醮則再醮亦攝之矣加俎嚌之嚌當為祭字之誤也祭俎如初如祭脯醢〕

#### 卒醮，取籩脯以降，如初。若孤子，則父兄戒宿。

〔父兄：諸父諸兄。〕

戒宿：戒賔宿賔。

#### 冠之日，主人紒而迎賔。拜、揖讓立于序端，皆如冠主，禮於阼。

〔冠主冠者親父若宗兄也。古文紒為結，今文禮作醴〕

#### 凡拜，北面于阼階上，賔亦北面于西階上荅

⋯⋯

#### 不從。

〔敢不從許之辭〕

#### 宿曰某將加布於某之首吾子將莅之敢宿賔對曰某敢不夙興

〔蒞臨也今文無對〕

#### 始加祝曰令月吉日始加元服

〔令吉皆善也元首也〕

⋯⋯